P. IACOBI GRETSERI
PROOEMIUM.

Ante viginti, et quod excurrit, annos ‘libenter et diligenter legebam
libellum Georgii codini de Officiis et Officialibus magnae ecclesiae
et aulae Cpolitanae. testimonio esse possunt notae ad secundum
tomum de S. Cruce, et notae ad Codinum cum Ethicis Mureti pu-
blicatae, et Facula Codino accensa, evulgata cum eiusdem Mureti
- in Tacitum Commentariis, consultis et cum editione Iuniana collatis
tribus calamo exaratis exemplaribus, duobus nimirum Boicae biblio-
thecae, tertio Lautherianae.

Saepe a me petierunt viri docti ut Codinum de integro inter-
pretarer. paruissem iam dudum, si per alias occupationes, qua.
publicas in scholis qua privatas domi, licuisset. nunc cum perpe-
tuus capitis totiusque corporis languor sat luculentum otium mihi
pepererit, Codinum, ne plane otiosus essem, in manus sumpsi,
verti, commentaria adieci, errores gravissimos Iunii detexi, utique
id aut) non facturus aut parce facturus, quamvis innumeros eius er·-
rores dissimulaverim, nisi Iunius homo arrogantissimi supercilii et
catholicae fidei immanissimus hostis fuisset3 qui cum a suis haberetur
et venditaretur omniscius‚ perspicue ostendit edito Codino sibi hac
opinione et fama fieri iniuriam, si tamen volenti fieri potest iniuria,
quia Iunius hanc de se opinionem et samam volebat et fovebat, qui
Curopalatam primo edidit anno redemptoris 1588 ex bibliotheca
lulii Pacii, suppresso suo nomine, vel potius in Iudaicum commutato:
Naclabus enim Agmvnius senatui Francofortensi Codinum dedica-
bat3 et ne non satis dedicatus esset, eundem Pacius dedicavit Hip-
polyto a Collibus, suo in practorio Heidelbergensi collegae. postea

