GRETSERI PROOEMIUM. ix

nactus Iunius a marquardo Frehero integriora exemplaria, adiectis
priori editioni aliquot pagelliS, quibus lacunas nonnullas explevit,
nomen suum professus esgvcodinumque Frehero inscripsit, ita ut
Curopalata iam tn'bus patronis stipatus in publicum venerit. me-
rito tamen culpandus est Iunius, quod novam editionem non ador-
narit et a se pleno sacco sparsos errores non correxerit adiutus co-
dicibus bibliothecae Palatinae et Raphaelis Seileri exemplari, quod

erat apographum optimi codicis Augustani: nam Codinum olim fuisse â€™

in bibliotheca inclytae rei publicae Augustanae testis est Wolfius
praefatione ad Nicetam et ipse Seilerus, qui inde Graeoe descripsit
et Latine vertit, tametsi versionem suam in vulgus exire nunquam
permisit. dico olim fuisse: iam enim non est, sed amissus est, nt
ante aliquot annos ex amplissimo domino Marco Welsero II viro
Augustano intellexi: noecitur euius negligentia vel fraude perierit.
tot ergo subsidiis instructus Iunius, praesertim translatione Seile-
nana, debebat Codinum a capite ad calcem recognoscere, plurima
et gravissima menda emendare, librumque ab erroribus liberum
lectori proponere. verum nihil horum praestitit, nisi quod, ut
antea dictum, pauculas pagellas primae ac mendosissimae suae edi-
tioni assuit, mutato titulo, addito novo patrono appositoque suo
nomine. quo ipso sucum lectoribus fecit, quasi novam editionem
promeret, anno 1596, cum non fuerit nova sed prima, illa nimi-
rum ipsa quae anuo 1588 prodierat.

De mea editione et commentariis non habeo quod dicam.
aequos lectores laboris mei arbitros esse volo. aequos inquam: nam
iniquos non moror. si quid mutatum sit, cuius ratio in commen-
tariis non redditur, noveris id aut ex duobus Boicis et Lautheriano

codicibus aut ex perspicua ratione petitum. vale feliciter, mi lector.
Ingolstadii anno salutis 1620.

