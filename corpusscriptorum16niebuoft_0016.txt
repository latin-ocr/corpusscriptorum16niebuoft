xit GOARUS AD LECTOREM.

et si quando defectu alicuius notae laboraveris, lector, ad praece-
dentem, quae vices eius supplebit, recurre.

Et ne quis putet me data opera Gretseri censorem agere,
ipsum inter et me quemlibet statuamus arbitrum, qui de feliciori
textus expositione diiudicet. et quamvis in Gretseri favorem fe-
ratur sententia, non debui perceptum a me novum sensum praeter-
mittere , quern qui Codinianum textum legerit emendatum, non
longius requiret, cum oculis subsit in versionis margine.

Parum sane, licet nonnihil, splendoris Codino contulissem, si
in solo textu vel eius versione restituenda tempus impendissem:
debui, quod operae pretium erat et operis erit utilitas et oblecta-
mentum, ut ignotos recentiorum Graecorum mores , ita Codinianae
dictionis abstrusos et reconditos sensus elucidare, catalogos de eccle-
siae vel palatii Officialibus ex Regiae vel illustris Mazarinae biblio-
thecae codicibus mss alios ac omnino diversos proferre, ritus istos
velut regulas factis et exemplis confirmare, de meo referre pauca
vel ferme nihil, a me relata cuncta vel Graecis scriptoribus vel iis
qui viva voce docuerunt ascribere, quodsi mihi fidem non faciat
quae fide laborare Graecia praesumitur, si meum testimonium in
suspicionem veniat, qui fieri potest ut tam multi auctores in notis
ad singula capita adiectis catervatim prolati fide vacent, aut quis
eorum suffragia voluerit in dubium vocare?

Unum restat quod moneam, primum caput de Officialibus
magnae ecclesiae non mihi videri Codini. cuius sententiae rationem
subiungo, nimirum catalogum in quo Officialium nomina recensen-
tur, a reliquis Codini capitibus saepius in Regiis mss distinctum
reperiri. et integrum opus absque catalogo in sua recto ordine
capita videre est distributum3 quod et ipsi quibus usus est Gretse-
rus comprobant codices. cum tamen in Codinum scriptorem pleri-
que referant, quin Codinum agnoscat parentem non invideo *).
alios ipso ampliores inter notas adiungo. ipsas etiam notas utrisque
ac toti Codini operi volui connean, ut auctoris arridente textu cius
expositio nullam tibi relinquat animo dubietatem. Codinum igitur
plenius ac integre magis explanatum suspice, et integerrime vale.

²⁸) cf· Gretser. commentar. 1 1 extr.

