208 GRETSERI ET GOARI COMMENTARIUS.

patricii. contingere quidem poterat ut canideo praefectus patricius
< esset, sed id non erat necessarium.

Observa secundo falsum esse qiiod Meursius scribit: imperato-
rem ecclesiae et rebus ecclesiasticis praefuisse veluti supremum caput.
nullus imperator orthodoxus hunc titulum sibi arrogavit: schismatico-
rum et haereticorum hoc proprium est. orthodoxi imp'emores norunt
se esse oves ecclesiae , non pastores, subditos, non capita. defen—
sores itidem ecclesiae sunt: capitis nomen summo pontifici, Christi
vicario Petrique* successori non inviti relinquunt. ne Calvinisme qui-
dem Puritani capitis ecclesiasticinomen regibus tribui ferunt. notum
est quam limis oculis Calvinus regem Angliae ob hunc titulum assump-
tum aspexerit, et in Belgio quam ferventiores calvinistae obsistant
ne foederati Ordines pro capite ecclesiae efferantur et agnoscantur..

Observa tertio falsum esse quod Meursius dicit, patricium ali-
quem ὖπεκκλησίονα dictum tenuisse vicem imperatoris in hoc, ut
ita loquar, capitaneatu ecclesiae. sed ut ficticium est ullum impera-
torem catholicum pro capite ecclesiae sese venditasse, ita ficticius
est iste patricius vicarius imperatoris in rebus ecclesiasticis. et tamen Ι
hoc semel effudisse non contentus, id v· ὖπεκκλησίων recinit. scilieet
imperator Iudaeum recentem a baptismo suum in rebus ecclesiasticis
vicarium constituisset, etiamsi pro capite ecelesiae se venditasset,
rudem adhuc rituum Christianorum et ecclesiasticae politiae ignarum.
politica igitur dignitas erat, non ecclesiastica, quemadmodum et
patriciatus et praefectura caniclei.

Longe alia et aliter de praefectura caniciei doctissimusxir Nic.
Alemannus: nam in commentario ad ἀνέκδοτα Procopii, quae ipse
nuper evulgavit, in illud p. 29 v. 2: colore imbutus quo scribere mos
est imperatoribus, ita scribit. Gregorius Secundus ad Leonem Isauram
imperatorem: Literae tuae et non alienae sigillis imperatoriis ob-
signatae diligenter essent, et accuratae intus subscriptiones per
cinnabarim propria manu tua, ut mos est imperatoribus subscribere.
cinnabarim vocavit ob coloris similitudinem: sed imperatorium encau-
stum purpurcum erat ex murice. sacri affatus , quoscunque nostrae
mansuetudinis in quacunque paginarum scripserit auctoritas, non
alio vultu penitus aut colore nisi purpurea tantummodo inscriptione
lustrentur, scilicet ut cocti muricis et triti conchylii ardore signentur.
hanc autem sacri encausti confectionem nulli sit licitum aut conces-
sum habere. l. 6 C. de divers. rescript. encaustum hodie in Italia dici-
mus enchiostr03 encausta et encaustaria legendum in l. 9 C. de Agr-ic.
Liquor ille purpureus, quem hic non atramentum sed purpuramentum
vocare liceat, servabatur in atramentario, nisi dicere malis etiam pur-
puramentario 3 quod cum caniculi formam effigiemque prae ne ferret,
quales atramentariorum formas hodieque usurpamus, ob id caniculas
est appellatum. eta caniculo erat qui Caesari eiusmodi purpuramenta-
rium ministrabat. Anastasius Bibliotlaeecarius ad octavam synodum Act.

